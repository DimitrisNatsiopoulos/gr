## H περίπτωση του Microsoft Kinect


Το Kinect (κωδικό όνομα Natal κατά την ανάπτυξη) είναι μια πολυ δημοφιλής συσκευή που ενισχύει την διάδραση Ανθρώπου Μηχανής μέσω της χρήσης Χειρονομιών (τόσο με το ένα χέρι όσο και πιο σύνθετες με δυο χέρια) και προφορικών εντολών. Το Kinect χρησιμοποιεί για τον σκοπό αυτό μια κάμερα με δυνατότητα ανίχνευσης κίνησης, μικρόφωνο καθώς και τηλέμετρο λέιζερ για μέτρηση της απόστασης. Μέσω εξελιγμένων αλγορίθμων μπορεί να γίνει τόσο η αναγνώριση προσώπου όσο και αναγνώριση φωνής και παραμετροποίηση των προσωποποιημένων ρυθμίσεων του χρήστη. Αναπτύχθηκε αρχικά σαν επιπρόσθετη συσκευή στην κονσόλα παιχνιδιών Xbox 360 το 2010 απαλείφοντας την ανάγκη για χειριστήριο και επιτρέποντας μια πιο φυσική αλληλεπίδραση με την κονσόλα παιχνιδιών Χbox. Πολύ γρήγορα βρήκε εφαρμογή και σε εφαρμογές Serious Gaming πχ για την εκπαίδευση ενηλίκων ή την καταπολέμηση της άνοιας ή ακόμη και της σωστής σωματικής στάσης και ισορροπίας σε υπερήλικες μέσω καθημενών δοκιμασιών. [1]

Η ίδια η Microsoft δημοσίευσε παράλληλα και ένα SDK συμβατό με Windows 7 για την ανάπτυξη εφαρμογών από τρίτα μέρη. Προαπαίτηση πέρα του κιτ Kinect ήταν η συνδεση του XBOX στον υπολογιστή. Το συγκεκριμένο SDK επέτρεπε την ευκολότερη ανάπτυξη σχετικών με το Kinect εφαρμογών (Kinect apps)  μέσω προγραμματισμού σε C++/CLI,C# και Visual Basic NET.
Το 2012 υπήρξε η κυκλοφορία μιας νέας βελτιωμένης έκδοσης Kinect 2 όπου δεν απαιτούνταν η υπαρξη Κονσόλας XBOX με σκοπό την καλύτερη είσοδο σε Εμπορικές Εφαρμογές που έτρεχαν σε Λειτουργικό Σύστημα των Windows 7. 

Για ένα διάστημα 2 ακόμη χρόνων η Microsoft έβγαλε σε κυκλοφορία αλλές δυο εκδόσεις το Kinect for XboxOne v2 και το Kinect for Windows v2 το 2014. 

Το hardware του συστήματος Kinect αποτελείται από ένα μικροεπεξεργαστή της εταιρείας PrimeSense ο οποίος έπαιρνε συνδυασμένα δεδομένα (Input) από ένα προβολέα υπερύθρων και μια οπτική κάμερα με ενσωματωμένο μικρόφωνο. Με αυτό το τρόπο δημιουργούνταν ένας εικονικός χάρτης με τα αντικείμενα που υπήρχαν στον χώρο μέσω τεχνικών επεξεργασίας 3D ανακατασκευής εικόνας. Το όλο συστημα σάρωσης ονομάζονταν Light Coding. Υπάρχει επίσης ενσωματωμένος ανιχνευτής βάθους ο οποίος χρησιμοποιεί τηλέμετρο λέιζερ, μια μονόχρωμη CMOS κάμερα που καταγράφει 3D βίντεο ακόμη και κάτω από συνθήκες χαμηλού φωτισμού.
Η ευαισθησία του αισθητήρα είναι έξυπνη και προσαρμόζεται στις συνθήκες του περιβάλλοντός του έχοντας Επίγνωση Πλαισίου.
Υπάρχει δυνατότητα καταγραφής κίνησης έως και 6 ατόμων ταυτόχρονα ενώ βρίσκονται μέσα στο τόξο θέασης του αισθητήρα σάρωσης. Το βάθος που μπορεί να σκανάρει κυμαίνεται μεταξύ 1.2 και 3.5 μέτρων να και ο αισθητήρας μπορεί να καταγράψει και αναγνωρίσει κινήσεις χειρονομιών έως και 6 μέτρα.

Το σύστημα αισθητήρων του Kinect  είναι κατασκευασμένο σαν μια οριζόντια μπάρα και ήταν έτσι σχεδιασμένο να τοποθετεί  οριζόντια με την τηλεόραση ή την συσκευή προβολής. 

Η αναγνώριση φωνής έγινε αρχικά εμπορικά διαθέσιμη στις ΗΠΑ, τον Καναδά, το Ηνωμένο Βασίλειο και την Ιαπωνία. Έπειτα το 2011 συμπεριελήφθησαν και άλλες χώρες όπως η Αυστραλία, η Γαλλία, η Γερμανία και το Μεξικό. Δεν ήταν τόσο ο τεχνολογικός περιορισμός αναγνώρισης διαφορετικών προφορών από διάφορες χώρες του κόσμου όσο η συγκέντρωση της πληροφορίας και το επαρκές καλιμπράρισμα της συσκευής και προσαρμογής της βιβλιοθήκης της αναγνώρισης φωνής με επαρκή πληροφορίες, περρισότερες Γλώσσες και προφορές

_Third-Party Εφαρμογές_
Διαφορες ερευνητικές προσπάθειες έχουν επικεντρωθεί σε εφαρμογές που βρίσκονται εκτός του χώρου της διασκέδασης. Χαρακτηριστικά ο Philip Robbel του MIT συνδυασε το Kinect με το iRobot Create για να χαρτογραφήσει τον τρισδιάστατο χώρο ενός δωματίου επιτρέποντας την αναγνώριση ανθρώπινων χειρονομιών στις οποίες ανταποκρίνονταν το ρομπότ. Επιπρόσθετα το Media Lab του MIT δουλεύει σε μια επέκταση (γραμμενη σε Javascript)  του γνωστού Περιηγητη Google Chrome η οποία επιτρέπει την πλοήγηση στο Ιντερνετ με την χρήση χειρονομιών

Η Soroush Falahati ανέπτυξε μια εφαρμογή που επιτρέπει την δημιουργία στερεοσκοπικών εικόνων μέσα από τον αισθητήρα του Kinect ενώ ο ερευνητής Alexandre Alahi δημιούργησε ένα δικτυο παρακολούθησης που συνδυάζει πολλαπλούς αισθητήρες Kinect για την παρακολούθηση ομάδων ανθρώπων ακόμη και σε συνθήκες απόλυτου σκότους. Το Kinect βρήκε επίσης εφαρμογή και στην Ιατρική διάγνωση όπως χρησημοποιήθηκε για την έγκαιρη ανίχνευση κινητικών διαταραχών σε παιδιά.
Μια από τις πιο ενδιαφέρουσες χρήσης του είναι η χρήση από το Nasa’s Jet Propulsion Laboratory αισθητήρων Kinect σε συνδυασμό με το σετ επαυξημένης πραγματικότητας (AR) Oculus 2 για τον χειρισμό ενός ρομποτικού βραχίονα που θα χρησιμοποιηθεί σε διαστημικές αποστολές για την μετακίνηση φορτίων σε συνθήκες μηδενικής βαρύτητας μεσω της αναγνώρισης χειρονομιών και φωνητικών εντολών από τον χρήστη (!)

Αν και η ιδια η Microsoft σταμάτησε την κυκλοφορία του το 2017 εντούτοις παρουσιασε το 2019 μια εντελώς καινούρια προσπάθειά της πληρως αποσυνδεδεμένη από την παιχνιδομηχανή XBOX εξαρχής η οποία ονομάζεται Azure Kinect και συνδέεται με το γνωστό Azure Cloud της Microsoft και χρησιμοποιεί επίσης Τεχνητής Νοημοσύνης αισθητήρες κίνησης και αναγνώρισης φωνής όπως και νέας γενιάς αισθητήρα μέτρησης βάθους αλλά και ενσωματωμένο αισθητήρα αναγνώρισης προσανατολισμού.
Όταν το Kinect πρωτοκυκλοφόρησε ήταν τέτοια η εμπορική του επιτυχία που που μέσα σε μόλις 60 μέρες πούλησε 8 εκατομμυρια συσκευές. Απέκτησε έτσι το ρεκόρ Guinness που κατέχει και σήμερα της  “ πιο γρήγορη σε πωλήσεις ηλεκτρονικής συσκευής” στον κόσμο.


[1] Saenz-de-Urturi, Z., & Garcia-Zapirain Soto, B. (2016). Kinect-based virtual game for the elderly that detects incorrect body postures in real time. Sensors, 16(5), 704.

